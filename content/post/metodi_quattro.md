+++
title = 'Sessione Aprile #4'
date = 2024-03-28T22:40:20+01:00
draft = false
tags = ["università", "Fisica", "Metodi Matematici"]
author = "Antonio Bisconti"
description = """
Riassunto dei giorni di studio 25/03-31/03
"""
+++

## Fine del programma
Finalmente ho finito il programma. Gli ultimi argomenti sono stati: _Distribuzioni_ e _Teoria dei gruppi_
Delle distribuzioni ho giá accennato nell'ultimo post, le ultime lezioni riguardavano le proprietà della delta $\delta$
di dirac. Teoria dei gruppi mi ha lasciato sempre abbastanza perplesso. Si é tratto ovviamente di un accenno. Riporto qui 
soltanto la definizione di gruppo.


Dato un insieme $\mathcal{G}=(g_\alpha, \alpha \in K)$ con $K$ insieme di indici, considerata una operazione, $\mathcal{G}$ si definisce gruppo se 
rispetta queste proprietà.
- $g_\alpha g_\beta \in G  \ \ \ \forall  \alpha, \beta \in K$
- $g_\alpha (g_\beta g_\gamma)= (g_\alpha g_\beta) g_\gamma \ \ \forall \alpha, \beta, \gamma \in K$
- $\exist ! g_0 \ | \ g_0g_\alpha=g_\alpha g_0=g_\alpha$
- $\exist ! g_\alpha^{-1} \ | \ g_\alpha^{-1}g_\alpha=g_\alpha g_\alpha^{-1}=g_0$


Abbiamo parlato di alcuni gruppi abbastanza importanti in fisica come il gruppo di **_Lorentz_**, di **_Galilei_** o ancora del gruppo **_simplettico_**. Avendo poco tempo,
non ho ben compreso il risvolto pratico di questi gruppi, in particolare di quello simplettico. Tramite tale gruppo é possibile esprimere tutta la meccanica 
classica, ma nel concreto non ho idea di come sia possibile. 

## Ho iniziato a fare esercizi
Alcuni esercizi sono abbastanza lunghi, per esempio le trasformate ed antitrasformate di Furie e Laplace, però almeno sono
abbastanza standard nel senso che la tecnica per risolverli é sempre la stessa. Altri, invece, indubbiamente piú brevi, richiedo 
un' intuizione particolare per essere risolti, altrimenti si corre il rischio di perdersi in un mare di calcoli non necessari.
Il tempo complessivo per svolgere lo scritto é abbastanza poco: 2h.30 in cui si devono svolgere 6 esercizi sugli argomenti tratti in questo e 
negli altri [post](https://antoniobisconti.blog/post/) sulla sessione di aprile. Lato positivo é che si puó portare il libro e i quaderni durante lo scritto.
Sulle trasformate mi sento abbastanza confidente, sulle altre tipologie dipende molto dall'esercizio specifico. Altri esercizio abbastanza standard é 
quello che riguarda le distribuzioni, si tratta infatti di calcolare derivate deboli. Alla fine bisogna  applicare sempre questa formula:

$$
\int_\Reals \phi'(x)f(x)\ dx = \int_\Reals \phi(x) \frac{d}{dx}f(x) \ dx 
$$
e riscrivere il secondo integrale in una forma del tipo
$$
\int_\Reals \psi(x) f(x) \ dx 
$$
In questo modo la derivata debole della distribuzione $\phi$ é $\phi'(x)=\psi(x)$


## Sensazioni
Devo dire che la paura di non passare l'esame si fa sentire, l'ansia c'é. Razionalmente non hanno senso questi pensieri
perché uno piú di farsi un programma di studio che gli consenta di arrivare preparato all'esame non puó fare, il resto é affidato al caso
su cui non si ha controllo. Da questo ragionamento a poi effettivamente non provare ansia ne passa comunque; non so se preparerò mai un esame 
senza avere ansia o cose affini durante la settimana prima dell'esame.
Il non andare a lezione penso sia stato fondamentale per preparare questa materia. Le lezioni la mattina mi 
avrebbero tolto troppa energia per studiare poi il pomeriggio e riuscire a finire in un tempo ragionevole la teoria
ed avere tempo anche per esercitarmi e fare dei ripassi. 


Comunque, indipendentemente da come andrà l'esame io sono soddisfatto.
ovviamente peró sarebbe da ipocrita non dire che ci rimango male se non va come previsto, peró comunque ho la consapevolezza 
di dire che io mio sono impegnato ed ho fatto tutto il possibile.


Sono riuscito a rispettare il programma di studio che mi sono fatto; allo stesso tempo non mi sono trascurato. Quest'ultimo punto 
non é per niente scontato, personalmente mi é capitato per altri esami di trascurarmi come persona, magari non facendo attività fisica, per me fondamentale,
oppure rinunciare a delle uscite anche lá dove non fosse strettamente necessario. Per questa sessione, invece, non solo ho mantenuto un buon ritmo di studio 
sul lungo termine, ma ho anche riservato del tempo per me stesso e per ció che mi fa stare bene. Un esempio é questo sito un piccolo spazio "creativo".  
Il prossimo post sarà dopo l'esame, quindi per domenica 7 aprile. In questo post parlerò dell'esito dell'esame, infatti 
scritto ed orale si svolgono lo stesso giorno, cosa che ritengo abbastanza positiva personalmente. Almeno si scopre tutto subito senza protrarre la tortura 
per giorni prima di sapere l'esito dello scritto e poi, in caso si positivo, dover anche sostenere l'orale.

