+++
title = 'Sessione Aprile #5: Metodi è Andata'
date = 2024-04-06T11:51:38+02:00
draft = false
tags = ["università", "Fisica", "Metodi Matematici"]
author = "Antonio Bisconti"
description = """
Giorno dell'esame, considerazioni finali
"""

[cover]
    image= "https://lh3.googleusercontent.com/drive-viewer/AKGpihYT1LzftutbnopW5yxxwCI-Y5fqwl9VDtedZ3TTf1fx-P3ebSET6Zwmy6PbItmn21wLGXxv1o1qb1ynHcjBNwZUySkpAeBh5Q=s1600-v0" # image path/url
    alt= "Metodi matematici formule principali" # alt text
    caption= "" # display caption under cover
    imageWidth = 0.1
    imageHeight = 0.1
    hiddenInList= true # only hide on current single page

+++

## Finita sessione di aprile
Il 5 aprile è stato il giorno dell'esame. Scritto ed orale lo stesso giorno,
abbastanza distruttiva come cosa. Materia nel libretto con degno 27.
Devo dire che sono abbastanza soddisfatto per diversi motivi. In primo luogo
il non essere andato a lezione per queste 3 settimane è valso a qualcosa; inoltre, 
sono riuscito a fare un buon programma di studio e anche a rispettarlo riuscendo 
ad avere un buon rapporto studio-riposo. Con questo esame si conclude questa 
breve sessione di aprile fatta di un solo appello.

## Opinioni Finali sulla materia
Dopo aver dato l'esame posso dire che la materia mi è abbastanza piaciuta. Ho già
espresso le mie opinioni sui vari argomenti negli altri [post](https://antoniobisconti.blog/post/).
Rimango ancora dell'idea che il mio argomento preferito è il calcolo complesso, quindi le 
trasformate di Laplace e Furie, ma alla fine posso dire anche le distribuzioni. 

## Metodo di studio
Oltre ad una buona organizzazione é fondamentale trovare un buon metodo di studio 
per riuscire a preparare nei tempi previsti la materia e prendere un buon voto.
L'argomento metodo di studio é abbastanza insidioso da trattare. Online é pieno di 
guide, la maggior parte delle quali sono solo _fuffa_, che dicono di avere il metodo 
di studio perfetto per superare $x$ esami in pochissimi giorni. Io sono dell'avviso
che non esista il metodo di studio generale che vada bene per ogni materia, ma che 
soprattutto sia adatto a tutti. Bisogna provare su sé stessi e capire cosa si 
adatta meglio al nostro personale modo di comprendere le cose. Ci possono 
essere delle linee guida generali da seguire, ma comunque bisogna sempre 
testare sulla propria pelle. Penso che durante la preparazione di questo esame 
io abbai affinato il mio metodo di studio, in futuro credo che ci dedicherò un post
Riporto qui soltanto un piccolo grafico con le ore di studio giornaliere. Anche in questo caso bisogna fare 
una precisazione: uno puó ancora studiare 20 ore al giorno, quello che conta alla fine 
é quante informazioni si sono riuscite ad assimilare, quindi il numero di ore 
é un dato fine a sé stesso. Tuttavia io le vado segnando giornalmente per avere traccia 
comunque di quanto tempo lo studio occupa nella mia giornata.

{{< figure src="https://lh3.googleusercontent.com/drive-viewer/AKGpihYlVU4H-UnWx1vIFZ4FVkkXzbI_s8270N-CQQ_ripv66Rr0ymKHss7o79LIKbSv88zQV1o3_kKKt7EwkKwbQqjkz8GY6gmnPz0=s1600-rw-v1" title="Grafico a barre ore di studio" width="820px">}}

Ho preparato questo materia in 24 giorni con una media di 6 ore al giorno di studio. Ovviamente non sono stati 
24 giorni di fila di studio, ma alcune domeniche, o banalmente pasqua sono stati giorni off, fondamentali 
per poter affrontare al meglio la settimana.

## Sensazioni durante l'esame
Lo scritto è composto da 9 esercizi. Il candidato ne deve risolvere almeno 6 in modo corretto 
per poter accedere all'orale, gli esercizi riguardavano:

- Trasformate
- Serie di Furie
- Calcolo di derivata debole
- Un esercizio su gruppo e sottogruppo.

All'inizio un momento di panico perché svolgendo il primo esercizio mi aspettavo 
un risultato, ma alla fine ottenevo sempre l'opposto. Semplicemente averei dovuto ragionare meglio 
perché era immediata la soluzione. Per il resto sono riuscito a risolvere 7 esercizi  
correttamente quindi lo scritto é andato abbastanza bene. 

## Prossima serie
Data questa, mancano _soltanto_ 6 materie alla laurea. Nella prossima sessione, quella 
estiva, l'idea é di dare le due materie cardine del terzo anno di fisica:
Meccanica quantistica e Struttura della materie. Nei prossimi post inizierò quindi a parlare della preparazione 
di queste materie.

## Condivisione del materiale
Per chiudere questo post metto un link che rimanda ad una cartella del mio drive in cui ci sono 
i mie appunti presi durante lo svolgimento di questo corso. Si tratta di appunti di uno studente, 
rispecchiano quello che io ho capito a lezione, non hanno la minima pretesa di essere delle note 
dalle quali si possa studiare visto che la probabilità che vi siano errori e/o imprecisioni da 
parte mia é abbastanza alta. Allo stesso tempo mi piace condividere il mio materiale e penso 
che in un qualche modo possa essere utile a qualcuno. [Note metodi matematici](https://drive.google.com/drive/folders/1FiHrvq5A6RUtmt4214NICUa9ofZsR1wt?usp=sharing)
